Retrospektiivi

Start, Stop, Continue, More of, Less of Wheel on nopea katsaus menneeseen 
sprinttiin. Siinä jaetaan ympyrä viiteen osaan ja keskustellaan jokaisesta 
ympyrän osasta. Nämä osat ovat: mitä pitäisi alkaa tehdä seuraavassa 
sprintissä (Start), mitä ei pitäisi enää tehdä seuraavassa sprintissä 
(Stop), minkä tekemistä pitäisi jatkaa seuraavassa sprintissä (Continue), 
mitä pitäisi tehdä enemmän seuraavassa sprintissä (More of) ja mitä pitäisi
tehdä vähemmän seuraavassa sprintissä (Less of). Ryhmän jäsenet kommentoivat 
vapaasti jokaista kohtaa.

Glad, Sad, Mad on hieman syväluotaavampi tapa toteuttaa retrospektiivi. 
Ensin ryhmän jäsenet kirjoittavat esim. indeksikorteille ongelmia, muutoksia 
ja muita havaintoja, joita he ovat tehneet menneellä sprintillä. Sitten nämä 
asiat selitetään lyhyesti ryhmälle ja asetetaan taululle jonkun kolmesta 
kohdasta alle: Glad, Sad tai Mad. Joku ryhmästä vielä organisoi kortit niin
että samat asiat ovat fyysisesti samassa paikassa. Tämän jälkeen osallistujat 
äänestävät tärkeimmistä asioista taululla ja lopuksi asioista keskustellaan 
tärkeysjärjestyksessä. Asiosta keskustellaan niin kauan,että joko asiat on 
kaikki käyty tai aika loppuu. Koko homma kestää noin tunnin. Asiat, joista
keskustellaan ei tarvitse olla pelkästään ryhmän jäsenten toimia tai suoraan
projektiin liittyviä.
